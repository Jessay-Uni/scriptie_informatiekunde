DNB berispt pensioenfonds PME

De Nederlandsche Bank heeft het metaal-pensioenfonds PME eind december op de vingers getikt omdat het fonds te weinig controle had over beleggingen. Het pensioenfonds heeft een vermogen van 20 miljard euro en is het vijfde pensioenfonds van Nederland, met ruim 650.000 deelnemers. Toezichthouder De Nederlandsche Bank kan maatregelen nemen om een pensioenfonds weer op het goede pad te helpen. Volgens een woordvoerder van PME is het bestuur van het pensioenfonds inmiddels teruggebracht van veertien naar acht mensen. PME denkt dat hierdoor de betrokkenheid van de bestuurders groter wordt.