Priester doodgeschoten in Phoenix

In een kerk in de Amerikaanse stad Phoenix, in de staat Arizona, is een schietpartij geweest. Een priester is doodgeschoten, een andere raakte zwaargewond. Hij ligt in kritieke toestand in het ziekenhuis. De schietpartij gebeurde rond 21.00 uur lokale tijd in de Mother of Mercy Catholic Church. De politie denkt dat de daders inbrekers zijn. Waarschijnlijk werden zij betrapt door de priesters, waarna de inbraak uit de hand liep. De daders zijn nog voortvluchtig. De vluchtauto is een paar straten van de kerk gevonden. 