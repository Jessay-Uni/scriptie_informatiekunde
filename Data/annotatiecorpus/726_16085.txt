Kadhafi bombardeert olie-centra

In het noordoosten van LibieÌˆ zijn nog steeds gevechten gaande tussen troepen van kolonel Kadhafi en opstandelingen. Daarbij zijn vandaag bombardementen uitgevoerd op de stad Brega, waar veel olie- en gasinstallaties zijn. Volgens een zoon van Kadhafi zijn de aanvallen bedoeld om de opstandelingen af te schrikken en de controle over de olie-industrie te heroveren. Ook de nabijgelegen stad Ajdabiya werd vanuit de lucht aangevallen. Of de opstandelingen de steden nog steeds in handen hebben, is onduidelijk. Volgens de rebellen zijn Kadhafi's grondtroepen verslagen en weggejaagd.