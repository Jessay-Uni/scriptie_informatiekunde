Onderzoek naar straaljager-botsing

De Duitse justitie is een onderzoek begonnen naar de botsing van gisteren tussen een straaljager van de luchtmacht en een burgervliegtuigje. De twee inzittenden van het vliegtuigje overleefden het niet. De botsing was bij de plaats Olsberg, in Sauerland. Twee Eurofighter-toestellen en het burgervliegtuigje, een Learjet, waren bezig met een oefening. Het was de bedoeling dat de piloten van de Luftwaffe contact zouden leggen met de Learjet en het toestel naar de grond zouden begeleiden. Bij de oefening raakte een van de Eurofighters op 2500 meter hoogte de Learjet. Het vliegtuigje raakte zwaar beschadigd, stortte neer in een stuk bos en vloog in brand. Op de grond zijn menselijke resten gevonden. De twee inzittenden die om het leven kwamen, zijn een man van 43 en een man van 50.