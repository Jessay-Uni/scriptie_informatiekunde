Wilders:verkiezingsuitslag positief

PVV-leider Wilders is tevreden over de uitslag van de verkiezingen voor de Eerste Kamer, hoewel de coalitie samen met de PVV geen meerderheid heeft gehaald. Met de SGP is er volgens hem " voldoende basis voor meerderheden". VVD-lijsttrekker Hermans denkt dat het kabinet zijn beleid op hoofdlijnen kan voortzetten, omdat de SGP de hoofddoelen steunt. Hermans zegt dat ook de steun van andere partijen wordt gezocht. Elco Brinkman (CDA) denkt dat het geen nadeel hoeft te zijn dat in de senaat relatief veel kleine partijen zitten. Hij hoopt dat er daardoor meer wordt gedebatteerd op basis van argumenten.