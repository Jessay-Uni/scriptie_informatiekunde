Weggelopen jongen met verstandelijke beperking is terecht

Een verstandelijk beperkte jongen die sinds gisteravond in Eefde werd vermist, is gevonden. Dat meldt de politie op Facebook. De jongen van 17 heeft het geestelijk vermogen van een 5-jarige, en was weggelopen uit een jeugdzorginstelling in Eefde, ten noorden van Zutphen. Rond 19.00 uur liep hij van het terrein af. Er werd direct alarm geslagen omdat hij een uur na zijn vertrek zijn medicijnen had moeten innemen. Een oproep van de politie via Burgernet leverde niks op, maar vanochtend zei de politie dat de jongen terecht is. Waar hij is geweest en hoe hij eraan toe is, is volgens Omroep Gelderland niet bekendgemaakt. 