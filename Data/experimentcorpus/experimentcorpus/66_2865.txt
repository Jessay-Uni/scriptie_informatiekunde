Utrecht CS steeds smeriger

Reizigers op station Utrecht CS beginnen zich op de derde dag van de schoonmakersstaking flink te ergeren aan de troep in de stationshal. Overal liggen papiersnippers en de prullenbakken puilen uit van het vuilnis. De actievoerders verscheurden stapels kranten om hun standpunten kracht bij te zetten. Al sinds het begin van de door de FNV gesteunde staking zijn tientallen stakers bijeen in de stationshal. Ze organiseren sit-ins, roffelen op trommels en zingen. "Ik vind het zelfs gevaarlijk, dat papier overal. Daar kunnen reizigers gemakkelijk over struikelen", aldus een treinreiziger. Waarschuwing Toch steunen veel mensen het doel van de actie wel. "Mensen snappen dat de actievoerders te weinig verdienen om hun gezin normaal te kunnen onderhouden", zegt vakbondsbestuurder Ron Meyer van FNV Bondgenoten. De acties wordt gesteund sommige treinreizigers die met borden rondlopen. Een echtpaar uit Friesland steunt de schoonmakers ook. "Maar die troep had toch niet gehoeven?" De NS waarschuwt reizigers via omroepberichten en op de mededelingenborden voor de vieze staat waarin de stationshal verkeert. 