Overstromingen in Congo kosten aan zeker 400 mensen het leven

Door de overstromingen in het oosten van de Democratische Republiek Congo van vorige week zijn 401 mensen om het leven gekomen. Dat meldt de gouverneur van het gebied. Afgelopen vrijdag werd al gemeld dat ten minste 176 mensen waren omgekomen en dat er nog veel vermisten waren. De overheid heeft vandaag een dag van nationale rouw uitgeroepen. Door stortbuien die donderdagavond begonnen, traden twee rivieren buiten hun oever en ontstonden landverschuivingen. Veel huizen werden verwoest en wegen geblokkeerd. De dorpen Bushushu en Nyamukubi in de regio Zuid-Kivu werden overstroomd. Inwoners van Nyamukubi rouwen om hun doden: