Grote zoektocht naar Duitse 'droomvrouw'

In de Duitse deelstaat Rijnland-Palts heeft de politie urenlang gezocht naar een vermiste vrouw, die aan het slaapwandelen bleek te zijn. De 20-jarige vrouw liep al ruim vijf uur slapend door het plaatsje WaldboÌˆckelheim voor ze gevonden werd. De politie kreeg om vijf uur 's nachts een melding van de verontruste familie die haar niet in haar bed zag liggen. De familie vertelde de politie dat de vrouw een geschiedenis had van slaapwandelen, maar nog nooit het huis had verlaten. Een grote zoekactie met politiehelikopters, spoorhonden en de brandweer leverde eerst niets op, maar om 10.30 uur vonden mensen de nog altijd slaapwandelende vrouw en brachten haar naar huis. Volgens de politie moest ze huilen, maar was ze ongedeerd. 