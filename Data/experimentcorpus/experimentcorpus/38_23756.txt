Training Kunduz kan al beginnnen

De Nederlandse militairen in Kunduz zeggen dat ze drie maanden eerder kunnen beginnen met de training van de Afghaanse politie. De trainingen zouden dan al op 1 oktober beginnen en niet in januari 2012. Volgens commandant Ron Smits is er veel vooruitgang geboekt in de voorbereiding en kunnen de achtweekse trainingen van start gaan. Eerder leek de missie in Kunduz juist vertraging op te lopen door logistieke problemen, zoals gebrek aan materieel en tolken. Die problemen zijn inmiddels opgelost. Uiteindelijk beslist Den Haag over wanneer de trainingen beginnen.