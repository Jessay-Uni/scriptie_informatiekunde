Akkoord over Frans boerkaverbod

In Frankrijk komt een boerkaverbod. De Franse ministerraad is het daarover eens. Het dragen van gezichtsbedekkende kleding was al lange tijd onderwerp van discussie bij de Fransen. Tegenstanders van een verbod vinden dat de rechten en vrijheden van de burger worden aangetast, de voorstanders van een boerkaverbod vinden juist dat de rechten van de vrouw door een boerka in het geding zijn. Verder speelden zaken als nationale veiligheid en terreurbestrijding een rol in de discussie Een boerka kan ook worden gebruikt als vermomming door criminelen en terroristen.