Utrechtse serieverkrachter in hoger beroep

De rechtszaak over de Utrechtse serieverkrachter krijgt een vervolg. Gerard T., die deze maand werd veroordeeld tot zestien jaar cel, gaat in hoger beroep. De rechtbank achtte T. schuldig aan vier verkrachtingen: drie in 1995 en een in 2001. De straf was gelijk aan de eis van het Openbaar Ministerie. Justitie liet direct na het vonnis al weten niet in beroep te gaan. T.'s advocaat Krikke heeft zijn besluit om het hoger beroep in te dienen nog niet toegelicht. Tijdens de behandeling van de zaak in eerste aanleg pleitte hij voor vrijspraak voor zijn clieÌˆnt. Volgens hem was het dna-bewijs te mager. Zelf zweeg T. de hele rechtszaak.