Der Spiegel verklaart Bush al dood

Het gerespecteerde Duitse weekblad Der Spiegel heeft per ongeluk een necrologie van oud-president George H.W. Bush gepubliceerd. Het bericht verscheen op de site, enkele uren nadat bekend was geworden dat het weer beter gaat met de 88-jarige Bush. De necrologie was half af en stond enkele minuten op de website van Der Spiegel. Internetters waarschuwden de redactie, die het bericht onmiddellijk verwijderde. Der Spiegel twitterde vervolgens: "Alle nieuwsredacties bereiden necrologieeÌˆn voor van bepaalde mensen. Het feit dat die van George senior online ging, komt door een technische fout. Sorry!" De 41ste president van de Verenigde Staten lag een week op de intensive care met hoge koorts. Vandaag werd hij weer overgeplaatst naar een gewone ziekenhuisafdeling.