Stoppen tellen Afghanistan geeÌˆist

Presidentskandidaat Abdullah Abdullah eist dat het tellen van de stemmen in Afghanistan onmiddellijk wordt stopgezet. Op een persconferentie zei hij vanochtend dat hij alle vertrouwen in de kiescommissie heeft verloren. Abdullah nam het zaterdag in de tweede ronde van de presidentsverkiezingen op tegen Ashraf Ghani, die evenals hij een oud-minister is. Abdullahs campagneteam is gealarmeerd over berichten dat Ghani bij een tussentijdse telling een miljoen stemmen meer heeft, terwijl Abdullah in de eerste ronde 45 procent van de stemmen kreeg en zijn tegenstander 32 procent. Ongeveer 60 procent van de kiezers ging zaterdag naar de stembus. Dat betekent dat er zeven miljoen stemmen zijn uitgebracht. Een voorlopige einduitslag zou worden bekendgemaakt op 2 juli en de definitieve op 22 juli. Abdullah zei dat hij de verkiezingen als onwettig beschouwt als het tellen doorgaat. 