Fouten bij onderzoek katholieke kerk BelgieÌˆ

Een Belgische rechter zegt dat in het onderzoek naar kindermisbruik in de katholieke kerk fouten zijn gemaakt. Dossiers die in juni bij doorzoekingen in beslag werden genomen, moeten daarom terug naar hun eigenaar. Het gaat onder meer om stukken van kardinaal Danneels. Justitie doorzocht op 24 juni de Sint-Romboutskathedraal in Mechelen en het paleis en de ambtswoning van de kardinaal. Gezocht werd naar archieven die bewust zouden zijn achtergehouden bij onderzoek naar misbruik in de kerk. Agenten namen toen onder meer stukken van kerkelijke rechtbanken mee. De informatie uit de stukken mag niet worden gebruikt, omdat er regels zijn overtreden. Ook bij de commissie-Adriaenssens, die namens de Rooms-Katholieke kerk onderzoek deed naar seksueel misbruik, deed de politie in juni huiszoeking. Naar aanleiding daarvan stapte de commissie op. 