Zweden houdt nieuwe opvangplekken voor vluchtelingen geheim

Zweden maakt de locaties van nieuwe opvangkampen voor vluchtelingen niet meer bekend. Volgens Zweedse media werd er al dertien keer brand gesticht in (toekomstige) opvangplekken, waardoor locaties tijdelijk of voorgoed onbruikbaar werden. De Zweedse immigratiedienst zegt dat de nieuwe locaties daarom niet meer openbaar worden gemaakt. Zweden verwacht 160.000 asielzoekers dit jaar. De afgelopen weken zijn her en der brandstichtingen geweest, waarna een gemeente voorstelde de locaties dan maar niet meer bekend te maken. De immigratiedienst noemde dat idee vorige week nog onrealistisch, maar na nog twee branden is de dienst van gedachten veranderd. Ook de aanslag van een man die op een school in TrollhaÌˆttan twee mensen doodde met een zwaard, speelt mee. De meeste kinderen op die school zijn van buitenlandse afkomst.