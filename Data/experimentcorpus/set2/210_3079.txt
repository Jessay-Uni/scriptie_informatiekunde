Plan voor herinrichting Westerbork rond

De plannen voor de herinrichting van kamp Westerbork zijn rond. Het hele kampterrein moet een opener vlakte worden, zodat het meer lijkt op de situatie ten tijde van WOII. Directeur Dirk Mulder van het kamp staat geen complete reconstructie van het oorspronkelijke kamp voor ogen. Wel wil hij elementen terugbrengen. Zo moet een fors stuk bos verdwijnen om zo het beeld weer te herstellen van de grote open vlakte. Ook moet de asfaltweg worden vervangen door een tuinpad in de traditie van 'boulevard des miseÌ€res'. Verder komen in het land ontdekte resten van de barakken terug op hun oorspronkelijke plaatsen. Het fietspad dat het terrein doorkruist gaat weg en er komt een hek om het kampterrein heen. Mulder wil ook op een of andere manier de 102.000 nazi-slachtoffers bij name herdenken die via Westerbork naar Duitsland zijn weggevoerd. De plannen gaan ongeveer 15 miljoen euro kosten.