Nijpels wil Europees energiebeleid

Europa moet een gezamenlijk energiebeleid ontwikkelen. Dat zei Ed Nijpels vanavond in het programma Nieuwsuur. Volgens Nijpels is Europese samenwerking noodzakelijk om verder te komen in de ontwikkeling van duurzame energie-opwekking. Nijpels is voorzitter van de Borgingscommissie die ervoor moet zorgen dat alle partijen zich houden aan het energie-akkoord, dat in september werd gesloten. In 2020 moet 14 procent van alle opgewekte energie duurzaam zijn. Voor 2023 is de Europese norm zelfs 16 procent. Nederland doet het met ongeveer vijf procent het slechtst van alle Europese landen. Nijpels hekelt ook het huidige subsidiebeleid. "Op dit moment beconcurreren landen elkaar met subsidieregelingen en daar moet een einde aan komen." Verder ziet hij de toekomst in het opslaan van wind- en zonne-energie. Nu gaat veel duurzame energie verloren. Het ontwikkelen van die systemen is duur en zou volgens Nijpels ook het best gezamenlijk kunnen worden ontwikkeld.