Wekdienst 31/12: 2023 van start in Kiribati â€¢ Onstuimige jaarwisseling verwacht door harde wind

Goedemorgen! Er wacht een onstuimige jaarwisseling met harde wind. Op sommige plaatsen zijn vuurwerkshows afgelast. Eerst het weer: De laatste dag van het jaar verloopt regenachtig. Daarnaast staat er een stevige zuidwestenwind met zware windstoten langs de kust. Het is daarnaast bijzonder zacht met maxima tussen 14 en 16 graden. Ga je de weg op? Hier vind je het overzicht van de werkzaamheden. Check hier de dienstregeling voor het spoor. Duizenden mensen zijn gisteravond naar de vreugdevuren gekomen in Scheveningen en Duindorp. Normaal gesproken zijn die vanavond pas, maar vanwege de slechte weersverwachting werden ze gisteren rond 23.00 uur aangestoken. Volgens Omroep West stonden de boulevards vol toegestroomde bezoekers. Het is de eerste keer in vier jaar dat de vreugdevuren weer doorgaan. In 2019 werden ze verboden vanwege de veiligheid en de afgelopen twee jaar met het oog op de coronamaatregelen. Tegen middernacht was het vuur veranderd in een brandend hoopje op het strand. Door de regen gingen toen al een hoop mensen naar huis. Vanaf 1 januari gelden er strengere regels voor bestrijdingsmiddelen tegen ratten en muizen. Alleen professionele rattenvangers mogen vanaf dan, bij hoge uitzondering, nog gif gebruiken. Verslaggever Joris van Poppel ging met zo'n professional op jacht: Fijne Oudjaarsdag!