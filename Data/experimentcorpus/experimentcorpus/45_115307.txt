Dader Leeuwarden is mogelijk ex-tbs'er

De man die gisteren in Leeuwarden een vrouw doodsloeg met een fles en een andere vrouw verwondde is mogelijk een ex-tbs'er. Dat melden verschillende media. De politie kan het bericht nog niet bevestigen en komt later vandaag met meer nieuws. De man meldde zich gisteren op het politiebureau in Leeuwarden. Eerder op de middag was er een vrouw neergestoken in de Weaze, de rosse buurt in het centrum van Leeuwarden. De vrouw werd naar het ziekenhuis gebracht. Een uur later werd in een ander gedeelte van Leeuwarden een vrouw meerdere keren met een fles op haar hoofd geslagen. De vrouw overleed te plaatse aan haar verwondingen.
