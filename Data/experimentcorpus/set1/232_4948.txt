Premier Brown biedt ontslag aan

Gordon Brown stapt onmiddellijk op als premier van Groot-BrittannieÌˆ. Dat heeft hij vanavond verklaard voor zijn ambtswoning in Londen. Na de verklaring ging hij naar koningin Elizabeth om zijn ontslag aan te bieden. In zijn afscheidstoespraak zei Brown dat hij het een eer vond om premier te zijn en dat hij altijd zijn best heeft gedaan om de belangen van zijn land zo goed mogelijk te behartigen. Ook wenste hij de nieuwe premier veel succes. Op dit moment is de leider van de Britse Conservatieven, David Cameron, te gast op Buckingham Palace. Hij wordt zeer waarschijnlijk de nieuwe premier.