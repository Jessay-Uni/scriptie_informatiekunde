Dodental in Misrata blijft oplopen

Het Libische leger blijft Misrata, dat in handen is van de opstandelingen, zwaar bestoken. Daarbij zouden in de afgelopen dagen zeker dertig mensen zijn omgekomen en tientallen mensen gewond zijn geraakt. De slag om Misrata zou in totaal al aan honderden mensen het leven hebben gekost. Vliegtuigen van de NAVO hebben vannacht het hoofdkwartier van kolonel Kadhafi in de hoofdstad Tripoli aangevallen. De bibliotheek en de ontvangstruimte van het complex zijn zwaar beschadigd. Vijf mensen zouden bij de aanval licht gewond zijn geraakt. Het is onduidelijk waar Kadhafi was tijdens de aanval.