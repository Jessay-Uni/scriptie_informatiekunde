Agent collecteert in Tiel na valse beschuldiging

De politie in Tiel heeft donderdag een fout gemaakt door een paar jongens als oplichters neer te zetten. De jongens waren bezig met een collecte in een wijk in Tiel. Omroep Gelderland schrijft dat de politie via sociale media waarschuwde dat er oplichters in de wijk actief waren. Later bleek dat de jongens echte collectanten waren voor de Stichting Sint. Vanwege de fout besloot de politie daarom de jongens te helpen. Een agent heeft gisteren anderhalf uur meegelopen met een collectebus in zijn hand. Op de foto die op de Facebookpagina van de politie in Tiel werd geplaatst kwamen tientallen positieve reacties.