VVD: leden bepalen procedure

Het hoofdbestuur van de VVD houdt nu toch rekening met een ledenraadpleging over de nieuwe voorzitter. Het zwicht daarmee voor druk uit de achterban. Er is een vacature voor een nieuwe voorzitter, omdat Benk Korthals ermee ophoudt. Het bestuur wilde dat de algemene ledenvergadering op 14 juni een opvolger zou kiezen. Het droeg zelf Henry Keizer voor als kandidaat. Maar twee tegenkandidaten, Bart Homan en Peter Smit, drongen aan op een online verkiezing onder alle leden. Het bestuur voelde daar eerst niets voor. Maar het zegt nu dat het de leden op 14 juni gaat vragen hoe de voorzitter moet worden gekozen. "Het bestuur vangt signalen van leden op die veel waarde hechten aan een ledenraadpleging, als wel van leden die voorstander zijn van een verkiezing door de Algemene Ledenvergadering." Het bestuur wil "daar recht aan doen" door de procedure voor te leggen aan de ledenvergadering. 