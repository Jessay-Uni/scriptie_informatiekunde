Kind onder 16 met drank strafbaar

De Tweede Kamer steunt het plan van het kabinet om alcoholbezit onder 16 jaar strafbaar te stellen. Het voorstel is wel aangepast. Er was veel discussie in de Kamer wie precies wanneer moet worden gestraft. Een meerderheid heeft nu uitgesproken dat jongeren onder de 16 jaar die op straat drank bij zich hebben, worden gestraft. Als in een cafeÌ iemand onder de 16 wordt betrapt met alcohol, is zowel het kind als de kroegbaas strafbaar. Bij verkoop van drank aan een kind in supermarkten en slijterijen wordt alleen de ondernemer aangepakt.