Gat in de weg slokt auto op

Een vrouw in de Verenigde Staten kreeg de schrik van haar leven toen ze in een auto door het centrum van de stad Toledo reed. Opeens werd zij opgeslokt door een enorm gat in de weg van enkele meters diep. De 60-jarige vrouw belde in paniek haar man, maar was nog in staat om zelf uit de auto te klimmen. Een brandweerman kon haar daarna te hulp schieten door haar een ladder aan te reiken, waarop ze uit het gat kon worden gehesen. De hevig geschrokken bestuurster leek ongedeerd, maar is uit voorzorg naar het ziekenhuis gebracht. Volgens een woordvoerder van de stad was het enorme gat ontstaan door een gesprongen waterleiding. 