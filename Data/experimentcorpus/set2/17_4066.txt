Eurlings wil vliegen vanaf 08.00

Het is nog onduidelijk wanneer boven Nederland weer kan worden gevlogen. Er is een persconferentie aangekondigd van minister Eurlings, Schiphol en de KLM, maar het tijdstip is nog onbekend. De EU-ministers van Verkeer houden al de hele middag een video-conferentie over de mogelijke hervatting van het vliegverkeer. Eurlings zei eerder dat hij vindt dat er uiterlijk morgenochtend om acht uur weer gevlogen moet kunnen worden. Ook Schiphol en de KLM hopen op een snelle hervatting. De KLM heeft vandaag opnieuw twee testvluchten uitgevoerd en daarbij werd niets gemerkt van vulkaanas.