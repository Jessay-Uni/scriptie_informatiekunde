Spanje gemaand meer te doen tegen oliespoor Gran Canaria

Greenpeace roept de Spaanse regering op meer werk te maken van het opruimen van de olievlek op zee bij de Canarische eilanden. Twee weken geleden zonk een Russische vissersboot en kwam een grote hoeveelheid olie in zee terecht. Volgens Greenpeace drijft er een oliespoor van zo'n 5 kilometer op het water. De Spaanse autoriteiten zeggen dat ze de vlek in de gaten houden. Zaterdag gaf de Spaanse regering een milieuwaarschuwing af omdat de gelekte olie de stranden van de Canarische eilanden bedreigt. Een aantal stranden op Gran Canaria is al vervuild, maar nu dreigt de olie door de stroming ook op de stranden van Tenerife en La Gomera terecht te komen. 