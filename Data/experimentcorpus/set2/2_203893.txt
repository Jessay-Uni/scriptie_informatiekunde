Britse parlement stemt mogelijk vrijdag over brexitplan

Het Britse Lagerhuis gaat mogelijk vrijdag stemmen over het brexitplan van premier Johnson. Volgens een regeringswoordvoerder zal de brexitwet die dag worden voorgelegd aan de parlementarieÌˆrs. De wetgeving moet het vertrek van het Verenigd Koninkrijk uit de Europese Unie op 31 januari mogelijk maken. Het brexitplan wordt vrijdag door het parlement bekeken, maar een stemming over het wetsvoorstel op dezelfde dag kan alleen doorgaan als de voorzitter dit toestaat. De precieze wetstekst is nog niet bekend. Die zou kunnen afwijken van de eerdere versie die Johnson presenteerde in oktober. Die wetgeving kwam destijds niet door het parlement, wat Johnson ertoe bewoog om nieuwe verkiezingen uit te schrijven. Het plan maakt nu wel veel kans om te worden aangenomen door het Lagerhuis. Bij de verkiezingen vorige week veroverde zijn Conservatieve Partij een ruime meerderheid.