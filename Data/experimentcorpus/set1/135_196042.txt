Mannen vijf jaar de cel in voor online drugshandel

Drie mannen moeten vijf jaar de cel in, omdat ze drugs verkochten via internet. Op de illegale internetmarktplaats Hansa Market boden ze onder meer xtc, cocaiÌˆne, ketamine en lsd aan. Klanten betaalden met bitcoins en kregen de drugs per post thuisgestuurd, vaak verstopt in computerspellen en make up-doosjes. Er zijn duizenden bestellingen verstuurd naar afnemers in binnen- en vooral buitenland. De politie nam in 2017 in het diepste geheim Hansa Market over, om zo de drugsverkopers achter de site te traceren. Hoe de politie Hansa Market overnam, zie je in deze video van Nieuwsuur: Volgens de verdediging heeft de politie door het overnemen van de website drugshandel uitgelokt en gefaciliteerd. De zaak zou daarom van tafel moeten. Maar de rechtbank ging hier niet in mee, omdat de infiltratieactie volgens de regels is verlopen. De mannen zijn ook veroordeeld voor vuurwapenbezit en het witwassen van crimineel geld, meldt RTV Rijnmond. Een vrouw die betrokken was bij de handel, kreeg een taakstraf van 240 uur en bijna twee maanden cel.