Buren verbaasd over enorme Hitler op gebouw in Berlijn

Een enorme afbeelding van Adolf Hitler, opeens, op de zijkant van een gebouw verbaast inwoners van Berlijn. Buren van de lichtshow zijn er niet blij mee en bij de politie zijn al klachten binnengekomen. Het kunstwerk is onderdeel van het lichtfestival Berlin leuchtet. De afbeeldingen van twaalf beroemde mensen worden afgebeeld op verschillende gebouwen in de stad. Ieder van hen heeft een band met de Berlijnse geschiedenis, zoals John F. Kennedy en Michail Gorbatsjov. Bij de video-afbeeldingen worden ook geluidsfragmenten afgespeeld. Zo is bij Kennedy "Ich bin ein Berliner" te horen en "Glasnost" bij Gorbatsjov. Hitler zelf is stil, al is wel Goebbels' "Wollt ihr den totalen Krieg?" te horen. Op de eerste avond dat het werk te zien was, werd de politie gebeld. Nazi-gerelateerde afbeeldingen die het Derde Rijk verheerlijken zijn verboden in Duitsland. Volgens een woordvoerder van de politie mag Hitler in dit geval wel worden afgebeeld, omdat het een kunstproject is. Een buurvrouw zegt dat ze het advies kreeg dan maar de rolluiken dicht te doen. "GeiÌˆnteresseerden moeten naar het hele project kijken, niet naar een onderdeel", zegt organisator van het kunstproject Andreas Boehlke. "Als je een afbeelding bekijkt zonder context zal je je natuurlijk afvragen: 'wat is dit?'" Er komen elk jaar twee miljoen bezoekers op het evenement af. De afbeeldingen zijn vanaf vandaag tot en met 23 oktober te zien.