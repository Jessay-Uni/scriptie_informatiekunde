Wekdienst 6/12: verdachten Den Bosch voorgeleid en Merkel in Auschwitz

Goedemorgen! De Duitse bondskanselier Angela Merkel bezoekt voor het eerst in haar ambtsperiode het voormalige Duitse vernietigingskamp Auschwitz in Polen. En in Madrid zal klimaatactivist Greta Thunberg de menigte toespreken tijdens een klimaatmars. Van tijd tot tijd valt er regen en bij een stevige wind wordt het uiteindelijk 8 tot 11 graden. Ook in het weekeinde blijft het wisselvallig en is het, zowel overdag als in de nacht, zacht. Ga je op pad? Hier vind je het overzicht van de werkzaamheden en files en de situatie op het spoor. Rechters zijn gewelds- en zedenmisdrijven de afgelopen twintig jaar veel strenger gaan bestraffen. De straffen voor deze delicten gingen gemiddeld met twee derde omhoog, blijkt uit onderzoek van de Raad voor de Rechtspraak. Voor bepaalde drugsdelicten en bedreigingen zijn rechters juist minder streng straft dan twintig jaar geleden. "Bij kleinere drugsdelicten zijn de straffen gezakt, maar ik denk dat het voor de invoer van harddrugs juist andersom is", zegt een Rotterdamse rechter. Het vermogen om alcohol te kunnen verteren, heeft mogelijk voorkomen dat een vroege voorouder van de mens uitstierf. Dat stellen Britse wetenschappers in een nieuw boek, schrijft de VRT. Zo'n 10 miljoen jaar geleden liepen de mensapenpopulaties terug, omdat ze in tegenstelling tot andere apensoorten onrijp fruit niet goed konden verteren. Wat ze mogelijk heeft gered, was een genetische aanpassing waardoor ze alcohol konden verteren. Daarmee konden ze het overrijpe fruit dat op de grond was gevallen eten en die nieuwe bron van calorieeÌˆn gaf hun een voordeel. Proost!