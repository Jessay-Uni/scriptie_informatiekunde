Brand prinsenwagen St-Oedenrode

Bij de carnavalsoptocht in Sint-Oedenrode is vanmiddag de prinsenwagen uitgebrand. Iedereen was op tijd van de wagen af. Het is nog onduidelijk waardoor de wagen vlam vatte. "Binnen een paar seconden stond alles in brand", zegt een omstander. De optocht ging uiteindelijk door. De prins kon op een andere wagen verder door Papgat rijden, zoals Sint-Oedenrode met carnaval heet. 