Eurolanden geven Grieken 8 miljard

De ministers van FinancieÌˆn van de eurolanden hebben alsnog ingestemd met de toekenning van de noodlening van acht miljard euro aan Griekenland. Het geld was eerder toegezegd, maar werd geblokkeerd omdat het onzeker was of Griekenland zijn bezuinigingsbeloften zou nakomen. Nu de Griekse regering schriftelijk heeft verklaard zich in te zetten voor de bezuinigingen, hebben de Europese ministers het geld alsnog vrijgegeven. Het is het zesde deel dat wordt overgemaakt van het noodpakket dat vorig jaar werd vastgesteld. In totaal omvat dat noodpakket 110 miljard euro.