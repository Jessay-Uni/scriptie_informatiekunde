Oranje robotvoetbalteam tweede

Het robotvoetbalteam van de TU Eindhoven is er op het WK RoboCup 2013 in Eindhoven niet in geslaagd de wereldtitel robotvoetbal te prolongeren. In de finale moesten de Eindhovense robots het na verlenging met 3-2 afleggen tegen het Chinese team uit Peking. Tijdens RoboCup 2013 speelden 2500 deelnemers uit veertig landen met allerlei soorten voetbalrobots, zorgrobots, reddingsrobots en dansrobots om de wereldtitel in vijftien verschillende competities. Het vijfdaagse evenement in Eindhoven trok 40.000 bezoekers, die alle wedstrijden gratis konden bijwonen.