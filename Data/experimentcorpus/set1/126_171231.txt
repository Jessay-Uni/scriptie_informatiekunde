Acht Britten aangehouden na vechtpartij in Thalys

Op Amsterdam Centraal zijn acht Britten opgepakt na een vechtpartij in de Thalys. Zo'n twintig agenten stonden de vechters op te wachten op het perron. De Britten hadden zich ook op andere manieren misdragen, zegt een politiewoordvoerder. "Ze hebben toiletten onbruikbaar gemaakt en gerookt in de trein, echt stennis lopen schoppen." Er zijn geen gewonden gevallen. De politie onderzoekt wat in de trein is gebeurd.