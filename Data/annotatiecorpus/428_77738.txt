Explosie verwoest shoarmazaak

Door een explosie in de binnenstad van Zwolle vanochtend kort voor 06.00 uur is een shoarmazaak verwoest. Er raakte niemand gewond. De gevel van het restaurant is weggeblazen en de shoarmazaak is uitgebrand. De woningen boven de zaak zijn ontruimd; tien mensen zijn opgevangen op het gemeentehuis. Zij kunnen voorlopig niet terug naar huis. De politie weet nog niet wat de oorzaak was van de explosie.