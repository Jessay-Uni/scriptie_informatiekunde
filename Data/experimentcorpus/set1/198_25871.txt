Saab slaat overnamebod Chinezen af

Saab heeft een overnamebod van twee Chinese investeerders afgewezen. Volgens topman Muller was het bod van Youngman en Pang Da onacceptabel. Hij zegt dat het mogelijk het einde van Saab zou hebben betekend. Muller vindt dat de Chinezen zich moeten houden aan eerdere afspraken. Het moederbedrijf van Saab sloot gisteren een overeenkomst met een investeerder uit de Verenigde Staten. Die is bereid om 43 miljoen euro in het noodlijdende Saab te investeren. Saab kreeg vorige maand bescherming tegen schuldeisers en heeft tot het einde van het jaar om te reorganiseren.