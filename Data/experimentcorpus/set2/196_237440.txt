Mannen gepakt om geknoei met roulettebal in casino Breda

Twee mannen zijn woensdagavond aangehouden in het casino van Breda. Ze werden door het personeel betrapt terwijl zij de bal op de roulettetafel manipuleerden om te winnen. Hoe de mannen precies te werk gingen, wil de politie niet vertellen. De beveiliging van het casino vertelde de politie dat de twee mannen op 'slimme wijze' de roulettetafel hadden gemanipuleerd. Volgens hem zouden de verdachten dit in andere casino's ook al gedaan hebben. De twee verdachten uit GeorgieÌˆ van 33 en 38 jaar zijn aangehouden en naar het bureau gebracht. Het casino doet aangifte en de recherche gaat de zaak verder onderzoeken, schrijft Omroep Brabant.