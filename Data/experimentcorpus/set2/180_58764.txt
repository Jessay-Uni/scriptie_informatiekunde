Weense violist wint 'Oskar Back'

De 25-jarige Benjamin Marquise Gilmore uit Wenen heeft het Oskar Back-vioolconcours gewonnen. De eerste prijs bestaat uit 16.000 euro en een optreden als solist bij het Rotterdams Philharmonisch Orkest. Het Nederlandse concours is bedoeld voor talentvolle violisten van 17 tot 27 jaar die op topniveau willen spelen. Benjamin Gilmore ging op zijn tiende naar Londen om daar viool te studeren. Daarna studeerde hij verder aan het conservatorium in Wenen. De finale van het Oskar Back-concours werd gehouden in het Concertgebouw in Amsterdam.