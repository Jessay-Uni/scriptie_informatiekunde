Iris Kroes wint Voice of Holland

De tweede editie van The Voice of Holland is gewonnen door de 19-jarige Iris Kroes. De zangeres uit Drachten maakte bij de audities indruk doordat ze zichzelf begeleidde op een harp. Iris kreeg in de finale gisteravond 51 procent van de stemmen, net iets meer dan Chris Hordijk. Eerder op de avond vielen de finalisten Paul Turner en Erwin Nyhoff al af. De winnaar van The Voice of Holland krijgt een platencontract en een auto. Vorig jaar won Ben Saunders de eerste editie van het populaire tv-programma.