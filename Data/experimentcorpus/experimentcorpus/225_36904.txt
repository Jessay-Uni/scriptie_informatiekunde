Jeugddocu wint filmprijs VS

De documentaire 'Ik ben echt niet bang' heeft een Golden Gate Award gekregen. De prijs werd toegekend op het San Francisco International Film Festival in de VS. De korte film van regisseur Willem Baptist gaat over de 9-jarige Mack. Vlak na zijn geboorte voorspellen artsen dat hij maar een kort leven zal hebben, maar daarin krijgen ze geen gelijk. De film werd gemaakt door Kaliber Films en de VPRO. Die kregen al een Kinderkast Jury Prijs Non-fictie op Cinekid en de Grand Jury Prize op het Atlanta Film Festival ook in de VS. Naast de Golden Gate Award krijgen de makers een bedrag van 3800 euro.