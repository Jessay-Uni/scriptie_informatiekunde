Frans gletsjermeer wordt leeggepompt

In Frankrijk is begonnen met het leegpompen van een meer onder een gletsjer van het Mont Blanc-massief. Het water dreigt negenhonderd woningen te overspoelen in een vallei van de gemeente Saint-Gervais-les-Bains. Het meer bevindt zich op 3200 meter hoogte, onder de gletsjer TeÌ‚te Rousse, en werd ontdekt ontdekt bij routine-onderzoek. Volgens deskundigen is de hoeveelheid water in het meer te vergelijken met de inhoud van 26 Olympische zwembaden. Franse deskundigen hebben eerst heet water op het ijs gegooid, om een gat te maken waardoor een pomp kon worden geleid. Het is volgens hen van het grootste belang dat er snel water wordt weggepompt, om de druk te verminderen. Meer dan een eeuw geleden werd de Franse vallei overspoeld door water uit hetzelfde gletsjermeer, 175 mensen kwamen toen om het leven.