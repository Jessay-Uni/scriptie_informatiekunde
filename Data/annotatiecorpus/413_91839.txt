Geen ebola meer in Nigeria

 Nigeria is vrij van ebola. Dat zegt de Wereldgezondheidsorganisatie WHO na een periode van 42 dagen waarbij geen nieuwe gevallen van het virus zijn geconstateerd. 	De WHO spreekt van "een spectaculair succesverhaal". Afgelopen vrijdag meldde de organisatie al dat Senegal ebola-vrij is. 	De ziekte bereikte in juli Nigeria, via een Liberiaanse diplomaat. Sindsdien zijn er twintig mensen ziek geworden in het land, acht van hen overleefden het niet. 	In West-Afrika zijn meer dan 4500 mensen omgekomen door ebola, vooral in Liberia, Guinee en Sierra Leone. 