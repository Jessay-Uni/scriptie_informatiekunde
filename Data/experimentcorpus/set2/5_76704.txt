'Echte' winkel blijft belangrijk

Lekker rondsnuffelen in de winkel, maar de aankoop vervolgens online doen; het is een veelgehoorde klacht van ondernemers. Toch blijkt uit onderzoek van de ABN Amro dat maar 3 procent van de consumenten dit doet. Het gebeurt veel vaker andersom: online orieÌˆnteren en offline kopen (28procent). Ook het combineren van offline en online kopen gebeurt steeds meer. Bijna de helft van de consumenten doet zulke 'cross channel' aankopen. In 2011 was dit nog 35 procent. Bijna driekwart van de consumenten zegt niet zonder 'echte' winkel te kunnen. Mensen vinden het prettig om advies te krijgen, het product te zien en te voelen. Ook het plezier van het winkelen wordt veel genoemd. Online winkelen wordt vooral gedaan omdat het gemakkelijk en transparant is. Het kopen van voedsel via het internet wordt steeds populairder. Nu doet het grootste gedeelte van de consumenten (91procent) nog uitsluitend boodschappen in de supermarkt. Het combineren van on- en offline aankopen wordt het meest gedaan bij sportartikelen, elektronica en schoenen. Het veranderde winkelgedrag is terug te zien in de cijfers over de leegstand van winkelpanden. Het percentage leegstand steeg in 2013 van 6,4 naar 6,9. Vooral winkels met damesmode, videotheken, winkels die software verkopen en reisbureaus zorgden voor 'gaten' in de winkelstraten.