VS: 25 landen beschuldigen Assad

De VS zegt dat nog eens veertien landen een verklaring hebben ondertekend waarin de regering van de Syrische president Assad wordt beschuldigd van een aanval met gifgas. Ook wordt erin opgeroepen tot een stevige internationale reactie. De verklaring werd vrijdag naar buiten gebracht op de G20-top in Sint-Petersburg. Toen waren er al elf ondertekenaars, waaronder de VS. Onder de nieuwe steunbetuigers zijn Duitsland, Denemarken, Marokko, Qatar en de Verenigde Arabische Emiraten. Nederland heeft de verklaring niet ondertekend. In de verklaring wordt niet expliciet opgeroepen tot een militaire actie tegen SyrieÌˆ, iets wat de VS had gewild. Volgens de VS betekent het wel impliciet steun voor zo'n actie, omdat de VS openlijk campagne voert voor militair ingrijpen.