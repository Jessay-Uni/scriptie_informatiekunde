Vijf mensen neergestoken in huis joodse leider bij New York, verdachte opgepakt

Bij een aanval op een huis van een orthodox-joodse voorganger in de staat New York zijn vijf mensen neergestoken. Ze werden allemaal naar het ziekenhuis gebracht. Twee slachtoffers zijn er slecht aan toe. Een van hen heeft zes steekwonden opgelopen. De dader had zijn gezicht gedeeltelijk bedekt met een sjaal. Hij zou gewapend zijn geweest met een machete. Hij ging er na de aanslag vandoor in een auto. Enkele uren later arresteerde de politie een verdachte, die werd beschreven als een lange, zwarte man. In het huis van de rebbe waren tientallen mensen bijeen voor de viering van Chanoeka, het joodse lichtjesfeest. Een rebbe is een geestelijk leider van de chassieden, een ultraorthodoxe stroming binnen het jodendom. Dit zijn de eerste beelden die gemaakt werden bij het huis. De aanslag vond plaats in Monsey, in Rockland County, 50 kilometer ten noorden van New York City. Eenderde van de bevolking van Rockland County is joods, onder wie vele chassieden. Vrijdag maakte de New Yorkse politie na een serie antisemitische incidenten bekend extra te patrouilleren in joodse wijken en bij synagoges. Diezelfde vrijdag nog sloeg een vrouw drie andere vrouwen in het gezicht omdat ze dacht dat ze joods waren. In de staat New York is met verbijstering gereageerd op de aanval op een huis van een orthodox-joodse voorganger: