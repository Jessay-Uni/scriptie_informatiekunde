Bijna alle Brusselse metrostations weer open

Vanaf morgenochtend vroeg zijn alle metrostations in Brussel weer open. Alleen het station Maalbeek, waar op 22 maart een aanslag werd gepleegd, blijft nog dicht. Na de aanslag, waarbij een zelfmoordterrorist twintig mensen doodde en ongeveer honderd mensen verwondde, gingen verschillende ingangen van metrostations in Brussel dicht en werden ze allemaal zwaar bewaakt. Gisteren konden reizigers een groot deel van de dag weer van 51 van de 69 metrostations gebruikmaken. Vanaf morgen zijn ze allemaal, op Maalbeek na, weer open van 06.00 tot 22.00 uur, meldt vervoersbedrijf MIVB. Dat is een uur eerder en een uur langer dan normaal. 