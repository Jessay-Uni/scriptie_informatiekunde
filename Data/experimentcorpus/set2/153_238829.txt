Wekdienst 18/4: Drukte verwacht bij woonboulevards â€¢ Protest op het Museumplein

Goedemorgen! Het is Tweede Paasdag, dus wordt er grote drukte verwacht bij woonboulevards en toeristische attracties. En op het Museumplein in Amsterdam wordt gedemonstreerd tegen het kabinetsbeleid. Eerst het weer: Vandaag is het wederom zonnig lenteweer. De temperatuur komt uit op 16 graden in het Waddengebied en 18 tot 20 graden elders. De zuidoostenwind waait zwak tot matig, kracht 2 tot 3. Ga je de weg op? Hier vind je het overzicht van de werkzaamheden. Bekijk hier de dienstregeling voor het spoor. Bijna 150 kritische D66'ers eisen dat partijleider Kaag en het partijbestuur binnen een week opheldering bieden over de rol van de partijtop bij het verborgen houden van het grensoverschrijdend gedrag van een partijprominent. Daarnaast willen zij binnen drie weken een bijeenkomst waar het bestuur "verantwoording moet afleggen", schrijven ze in een open brief. De Volkskrant meldde zaterdag dat een vertrouwelijk deel van het rapport meer dan een jaar onder de pet is gehouden door de partijtop. De zaak draait om Frans van Drimmelen, een lobbyist, partijstrateeg en oud-voorzitter van de talentencommissie van D66. Volgens de Volkskrant staat in het vertrouwelijke deel van het rapport dat hij zich wel degelijk schuldig heeft gemaakt aan stalkgedrag. Jaarlijks worden in Noord- en Oost-Nederland enkele honderden paasvuren ontstoken, maar dat is de afgelopen twee jaar vanwege corona niet gebeurd. Ook in 2019 konden veel vreugdevuren al niet doorgaan, toen vanwege het risico op natuurbranden door droogte. Dit jaar kon het wel weer doorgaan. Zo zag dat er uit: Fijne dag!