Demonstratie van Pegida op zaterdag verboden in Utrecht

Anti-islambeweging Pegida mag morgen niet demonstreren in Utrecht. Dat heeft burgemeester Jan van Zanen besloten. De eerder aangekondigde demonstratie zondag in het Hogelandsepark aan de rand van het stadscentrum mag wel doorgaan, is te lezen bij RTV Utrecht. Er stond al een demonstratie gepland op zaterdag van Utrecht Bekent Kleur. Pegida meldde gisteren bij de gemeente dat ze ook zaterdag willen demonstreren, op precies dezelfde plek en tijd als de demonstratie van Utrecht Bekent Kleur. Dat heeft de burgemeester nu verboden. "De boodschap van beide organisaties staat lijnrecht op elkaar. Het risico op wanordelijkheden is te groot", aldus Van Zanen. 