Toeristen gewond op boot Bali

Op een boot bij het Indonesische eiland Bali is brand uitgebroken. Zeven toeristen raakten daarbij gewond, schrijven Indonesische media. Het vuur ontstond waarschijnlijk door kortsluiting. De boot was tijdens het incident net vertrokken uit de haven van Padangbai. Dat is een populair vertrekpunt voor toeristen die naar Lombok reizen. Tussen de twee eilanden vaart een langzame veerboot, maar ook een snelle expresdienst. Veel toeristen kiezen voor de snelle boot. Ook de boot waarop de brand ontstond was zo'n expresdienst, de Ocean Star Express. Aan boord waren 32 toeristen, uit voornamelijk de VS en AustralieÌˆ. De gewonde passagiers zijn naar het ziekenhuis gebracht.