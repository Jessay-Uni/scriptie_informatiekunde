EU, China eens over zonnepanelen

China en de EU hebben hun ruzie over zonnepanelen bijgelegd. Volgens eurocommissaris De Gucht is er "een vriendschappelijke oplossing" gevonden voor het geschil over de import van Chinese zonnepanelen in Europa. Vorige maand besloot de EU tot de invoering van een importheffing op zonnepanelen uit China. Er was groeiende ergernis over de lage prijzen waarmee de Chinezen de zonnepanelen op de markt zouden dumpen. De heffing bedroeg in eerste instantie 11,8 procent en zou oplopen tot vier keer zo groot als er geen akkoord zou komen. Na weken van overleg hebben de EU en Peking nu een minimumprijs afgesproken. De Chinese minister van Handel zegt in een reactie dat hij blij is met de overeenkomst. China is de grootste producent van zonnepanelen ter wereld. In 2011 werd voor 21 miljard euro naar Europa geeÌˆxporteerd.