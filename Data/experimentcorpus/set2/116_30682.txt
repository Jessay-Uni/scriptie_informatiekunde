Nieuwe explosieven Geertruidenberg

In een sloot op een industrieterrein in Geertruidenberg zijn opnieuw pakjes met explosieven gevonden. De politie wil niet zeggen om hoeveel pakketjes het precies gaat. Gisteren werden in de sloot op het industrieterrein al vier pakketjes gevonden, met onder meer twee granaten. Volgens de politie waren dat geen granaten uit de Tweede Wereldoorlog, maar recentere exemplaren. De Explosieven Opruimingsdienst en de politie zijn vanochtend verder gegaan met het uitkammen van het gebied. Bij het leegpompen van de sloot werden de pakketjes gevonden. Het terrein in Geertruidenberg wordt gebruikt als afvaldump. De politie denkt dat de explosieven er als afval zijn achtergelaten. De explosieven worden op een veilige plek ontmanteld. Er komt een onderzoek naar de herkomst van het materiaal.