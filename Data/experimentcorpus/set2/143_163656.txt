Schutters schietfilmpje Curaçao aangehouden

Op Curaçao zijn gisteren de drie jongens opgepakt die te zien zijn in een schietfilmpje dat deze week in het nieuws kwam. Dat gebeurde woensdag aan het eind van de middag in de wijk Buena Vista. Het gaat om drie mannen tussen de 23 en 27 jaar oud, alle drie geboren op Curaçao. Op het filmpje was te zien hoe twee van hen vanuit de auto hun pistool leegschoten op straat. Een man die herkenbaar in beeld kwam is aangehouden. De twee anderen droegen een masker; van hen moet nu worden uitgezocht of zij daadwerkelijk in de auto zaten. De man die alles filmde wordt nog gezocht. 