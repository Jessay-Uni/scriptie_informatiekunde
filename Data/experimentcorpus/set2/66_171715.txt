Identiteit doodgeschoten man Amsterdam-Slotervaart bekend

De man die donderdag in Amsterdam werd neergeschoten en een dag later overleed is de 46-jarige Goran Tasic uit voormalig JoegoslavieÌˆ. Dat bevestigt de politie. Volgens Het Parool was hij een crimineel die de laatste jaren in Zweden woonde en werd hij in Amsterdam-Slotervaart het slachtoffer van een afrekening in het drugsmilieu. De man werd rond 22.00 uur neergeschoten op de Piet Mondriaanstraat. De politie vond hem in een portiek.