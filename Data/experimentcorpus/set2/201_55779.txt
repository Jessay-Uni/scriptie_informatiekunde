Vrouw van dak gered in Born

In Born is vannacht een vrouw van het dak van een brandend pand gered. Zij is met onderkoelingsverschijnselen naar het ziekenhuis gebracht. De brand ontstond in een meterkast en sloeg over naar de bovenverdiepingen. De vrouw raakte ingesloten door de vlammen en ging naar het dak. Daar werd ze door de brandweer gered. Drie andere bewoners van het pand konden zichzelf in veiligheid brengen. Een van hen heeft lichte brandwonden. 