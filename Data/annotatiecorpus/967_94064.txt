Auto rijdt onder trailer en lift 200 meter mee

Een auto is gisteravond op de A37 bij Gees in Drenthe onder een rijdende aanhanger van een vrachtwagen terechtgekomen. De trailer sleurde de auto mee en kwam volgens RTV Drenthe pas zo'n 200 meter verderop tot stilstand. De bestuurder van de auto kwam er relatief goed vanaf; hij liep een flinke hoofdwond op. De rechterrijstrook van de snelweg is lange tijd afgezet geweest voor sporenonderzoek. 