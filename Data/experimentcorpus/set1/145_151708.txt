Vrouw die in water viel bij aanslag Londen alsnog overleden

Een vrouw die op 22 maart gewond raakte bij de aanslag in Londen, is overleden. Het dodental komt daarmee op zes, inclusief de dader. De vrouw was een van de mensen die op Westminster Bridge door Khalid Masood werden aangereden. Door de klap kwam ze in de Theems terecht. Ze werd gered en naar het ziekenhuis gebracht; daar is ze gisteren overleden. De 31-jarige vrouw kwam uit RoemenieÌˆ en was in Londen op bezoek. Een van de andere slachtoffers van de aanslag was een politieman die tijdens de aanslag bij het Britse parlement op wacht stond. Masood stak hem dood en werd daarna door agenten doodgeschoten.