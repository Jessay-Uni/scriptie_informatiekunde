Duitsers geschokt door man met Auschwitz-tattoo in zwembad

In Duitsland is geschokt gereageerd op een foto van een man met een enorme tatoeage van concentratiekamp Auschwitz. Een journalist uit Berlijn zag de man lopen in een zwembad in Oranienburg en maakte stiekem een foto. Op het beeld is te zien dat de man een grote afbeelding van de poort van Auschwitz op zijn rug draagt. Daaronder is in oud-Duitse letters de tekst "Jedem das Seine" getatoeeÌˆerd. Die leuze hing jarenlang boven de poort van concentratiekamp Buchenwald. "Een schande", zegt de journalist tegen de Duitse krant Bild, "maar het ergste vond ik dat de andere zwemmers het doodnormaal leken te vinden." De journalist heeft een van de badmeesters gewezen op de antisemitische tatoeage. Die reageerde volgens hem erg onverschillig. Pas toen de journalist een andere badmeester erbij haalde, werd de man het zwembad uit gestuurd. Er is een kans dat de man met de Auschwitz-tattoo voor de rechter moet verschijnen. Het is in Duitsland verboden om in het openbaar nazi-symbolen te dragen.