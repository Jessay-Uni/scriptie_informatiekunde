Powerball-jackpot niet gevallen, prijs nu boven 1 miljard

De hoogste lotto-jackpot ooit in de Verenigde Staten is niet gevallen. Miljoenen Amerikanen hoopten op de hoofdprijs van bijna 950 miljoen dollar (870 miljoen euro) in de Powerball-loterij, maar niemand had de juiste combinatie van zes cijfers. De kans daarop was dan ook 1 op 292,2 miljoen. Deelnemers moeten vijf cijfers (tussen de 1 en 69) en de ‘Powerball’ (van 1 tot en met 26) raden. De jackpot stijgt nu verder door naar 1,3 miljard dollar. Volgens de loterij is dat een nieuw wereldrecord. Na aftrek van de belastingen blijft er nog ruim 800 miljoen dollar over. De volgende trekking van de Powerball-loterij is aanstaande woensdag.