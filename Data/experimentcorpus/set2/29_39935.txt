Weer forse vertrekpremies in zorg

Ziekenhuizen betalen vertrekkende bestuurders nog steeds forse afkoopsommen. Vorig jaar kregen 13 bestuurders samen 3,3 miljoen euro, blijkt uit een inventarisatie van Medisch Contact. Dat medisch vakblad baseert de ranglijst op de jaarverslagen die 88 ziekenhuizen bij het ministerie van Volksgezondheid hebben ingeleverd. Het is het tweede jaar dat Medisch Contact zo'n lijst publiceert. Volgens het onderzoek komen vier vertrekpremies uit boven de norm van maximaal één jaarsalaris. Die beloningscode geldt sinds 2009 voor bestuurders in de gezondheidszorg. Gelre Ziekenhuizen keerde de hoogste premie uit, bijna 4 ton, aan bestuurder Maarten Imkamp. Op de tweede plaats staat Paul Smits van het Rotterdamse Maasstad Ziekenhuis. Hij blijkt dat hij 236.000 euro meekreeg als vertrekpremie, plus drie extra maandsalarissen. 