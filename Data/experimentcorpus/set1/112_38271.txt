Boete militair voor beledigen PVV'er

Het Openbaar Ministerie heeft een militair uit Veghel beboet voor belediging van een politicus. De 34-jarige man zou het gemunt hebben op Joyce Kardol uit de Brabantse PVV-fractie. Het Statenlid deed in september aangifte, nadat ze in berichten op Facebook in verband werd gebracht met nazisme. Het ministerie van Defensie zegt niet op de hoogte te zijn van de zaak. De voorgestelde boete is 550 euro. Het is nog onduidelijk of de militair de boete accepteert.