1 op 3 vluchtelingen leeft in armoe

30 procent van de huishoudens met een vluchtelingenachtergrond leeft onder de armoedegrens. Dat heeft het Centraal Bureau voor de Statistiek berekend in opdracht van Vluchtelingenwerk. 10 procent van de vluchtelingen heeft een inkomen boven 30.000 euro, wat een modaal inkomen is. Onder autochtonen is dat bijna 50 procent. Veel erkende vluchtelingen zijn volgens Vluchtelingenwerk de eerste jaren aangewezen op bijstand of laagbetaald werk. De organisatie maakt zich zorgen over het plan om vluchtelingen zelf te laten betalen voor inburgering en taallessen. "Ze kunnen het toch niet betalen, moeten schulden maken en komen daardoor nog verder op achterstand", aldus de directeur van Vluchtelingenwerk.