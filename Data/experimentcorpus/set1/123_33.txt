Slachtoffer mishandeling Rotterdam overleden

De 26-jarige Rotterdammer Wilson Gomes is overleden nadat hij gisternacht op de Coolsingel was mishandeld. Rond half drie ontstond er onenigheid met een 29-jarige man uit Maassluis. De Rotterdammer kreeg een klap tegen zijn hoofd, viel op de grond en liep zwaar hoofdletsel op. De politie onderzoekt wat de aanleiding van het geweld was. Mogelijk was dat een vraag van de Rotterdammer die niet in goede aarde viel bij de verdachte. Gomes zou hebben gevraagd of er misschien ergens nog een leuk feest was. Aanhouding De 29-jarige verdachte kon direct worden aangehouden door surveillerende politiemensen. De verdachte werd aangewezen door familie van het slachtoffer en is vastgezet voor nader onderzoek. Gomes, die niet meer aanspreekbaar was, is overgebracht naar een ziekenhuis. Daar is hij vanochtend overleden. Op de Hyvespagina van Gomes stromen de reacties binnen op zijn overlijden.