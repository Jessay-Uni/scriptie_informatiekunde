OPTA legt KPN 40.000 euro boete op

De telecomwaakhond OPTA heeft KPN een boete opgelegd van 40.000 euro. Het concern wordt gestraft omdat het dochterbedrijf Telfort abonnees niet op tijd heeft geiÌˆnformeerd over een verandering in de contractvoorwaarden. Toen Telfort in 2009 de provider CompuServe overnam, moesten abonnees ineens een starttarief bij gesprekken betalen. Klanten kregen dat pas achteraf te horen in plaats van vier weken van tevoren. Ook heeft Telfort klanten er niet op gewezen dat zij hun abonnement kosteloos konden opzeggen. Telefonieaanbieders zijn verplicht om wijzigingen in voorwaarden zeker vier weken van te voren door te geven aan abonnees.