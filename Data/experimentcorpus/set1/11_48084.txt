Gevaarlijke truck van A50 gehaald

De politie heeft gisteren op de A50 bij Ewijk een Belgische vrachtwagen met allerlei mankementen van de weg gehaald. Volgens de politie had een gevaarlijke situatie kunnen ontstaan, want er was veel mis. De vrachtwagen was geladen met stenen. Surveillerende agenten vertrouwden de situatie niet en namen de chauffeur mee naar een parkeerplaats. Daar werd de vrachtwagen gecontroleerd. De wagen was te zwaar beladen, waardoor er al scheuren in het chassis zaten. Verder was de combinatie te lang en was een van de banden tot op de binnenkant afgesleten. De Belg heeft zijn vrachtwagen moeten laten staan en een paar boetes gekregen. 