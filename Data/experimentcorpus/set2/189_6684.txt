Beeld Stalin onverwacht weggehaald

De Georgische autoriteiten hebben een metershoog beeld van de Sovjet-dictator Josef Stalin verwijderd uit het centrum van zijn geboortestad Gori. Waar het beeld stond, komt nu een monument ter nagedachtenis aan de slachtoffers van de Russisch-Georgische oorlog in 2008. Het beeld werd in het holst van de nacht weggehaald. Volgens een lokale journalist probeerde de politie te voorkomen dat er beelden gemaakt werden van de verwijdering. Daarbij zou geslagen zijn. Omstaanders applaudiseerden toen een kraan het beeld van zijn sokkel takelde, en op een vrachtwagen tilde. Het bronzen beeld wordt nu in het Stalin-museum in Gori gezet.