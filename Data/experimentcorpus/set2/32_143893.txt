Seksistische reclame Ohra razendsnel weer verwijderd

"Domme onhandigheid van ons. Sorry!" Met die woorden trok verzekeraar Ohra een reclame voor een zorgverzekering snel in nadat er op social media kritiek op was gekomen. In de advertentie wordt de verzekering met vrije zorgkeuze aangeprezen door verzekerden de optie te geven te kiezen voor een sexy arts of een 'nerd'. Niet lang na de publicatie beklaagden velen zich over de seksistische advertentie. "Ben benieuwd of de zak van sinterklaas groot genoeg is voor een hele communicatieafdeling #Ohra", schrijft een twitteraar. Ook verschijnen er op Twitter verschillende ludieke parodieeÌˆn op de Ohra-advertentie. De verzekeraar verwijderde de advertentie vliegensvlug van het internet en maakte ook excuses. "De post van de twee artsen was ongelukkig gekozen. Domme onhandigheid van ons. Onze excuses als we iemand voor het hoofd hebben gestoten. Sorry!" Een YouTube-filmpje dat bij de reclamecampagne hoort was nog tot vanochtend te zien, maar is inmiddels ook verwijderd. In het filmpje was dezelfde sexy arts te zien. Ze vraagt of de klant zich wil uitkleden, terwijl diens vrouw deze arts wil 'skippen'.