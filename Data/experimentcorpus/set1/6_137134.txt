Jongetje (9) overleden na ongeluk met bootschroef

Een jongetje van 9 jaar is gisteravond overleden nadat hij in de schroef van een boot terecht was gekomen. Dat gebeurde op de Reeuwijkse Plassen, meldt Omroep West. De jongen uit Reeuwijk was met een bevriend gezin aan het varen. In de buurt van Korssendijk werd hij geraakt door de schroef van de boot. Het jongetje werd zwaargewond naar het ziekenhuis gebracht, waar hij later overleed. De boot is in beslag genomen. De politie onderzoekt wat er precies is gebeurd.