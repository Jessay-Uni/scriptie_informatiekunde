CZ schrapt ziekenhuizen blaaskanker

Verzekeraar CZ gaat 16 ziekenhuizen niet langer voor blaaskankeroperaties contracteren. Het gaat om ziekenhuizen die jaarlijks minder dan 5 van zulke complexe operaties uitvoeren. Volgens CZ hangt de kwaliteit van de operaties af van de frequentie waarmee ze worden uitgevoerd. Ziekenhuizen die er meer dan 10 per jaar doen, presteren volgens CZ 5 keer zo goed. Daarbij kijkt CZ naar de overlevingskans na 5 jaar, complicaties en heroperaties. In september ontstond commotie toen CZ ziekenhuizen schrapte voor borstkanker- operaties. De verzekeraar zegt nu beter te hebben overlegd met betrokkenen.