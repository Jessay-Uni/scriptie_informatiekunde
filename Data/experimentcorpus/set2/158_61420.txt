WO II-vliegtuig uit Kanaal gevist

Britse bergers hebben een uniek Duits vliegtuig uit de Tweede Wereldoorlog van de bodem van het Kanaal gehaald. Het wrak is het enige bekende complete exemplaar van een Dornier Do 17. Het vliegtuig werd ook wel het vliegende potlood genoemd vanwege de slanke lijn van het toestel. Deze bommenwerpers werden veelvuldig ingezet tijdens de Slag om Engeland. Dit exemplaar werd waarschijnlijk in augustus 1940 neergeschoten tijdens de luchtgevechten. De piloot wist een noodlanding te maken op een zandbank voor de kust van het graafschap Kent, maar het toestel werd verzwolgen door het opkomende water. Het wrak voor de kust van Kent werd vijf jaar geleden ontdekt op 15 meter diepte en is in redelijke staat. De bergers stonden al enkele weken klaar om het toestel te bergen, maar werden gehinderd door harde wind. Vandaag was het weer precies goed en hadden ze slechts een uur nodig om de Dornier boven water te krijgen. De onderzoekers willen het toestel schoonmaken, wat waarschijnlijk twee jaar gaat duren. Daarna zal de Dornier worden tentoongesteld in het het Royal Air Force Museum in Londen.