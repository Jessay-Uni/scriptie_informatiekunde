Proef met gemalen in Friesland geslaagd

Door verslaggever Rienk Kamer "Dit betekent een grotere kans op een Elfstedentocht". Henk Flikkema van het Wetterskip FryslaÌ‚n moet er wel even goed over nadenken voordat hij het zegt. Want ook hij weet dat de kritiek op het Friese waterschap die de laatste weken alsmaar toenam. Het waterschap zou te lang door zijn gegaan met het afvoeren van het water. Onder druk van die kritiek is het Wetterskip vrijdag begonnen met een proef. Meer dan de helft van de bijna duizend gemalen staan sinds die dag stil en vanochtend prikt Flikkema in het ijs om de dikte te meten. Sinds vrijdag is het ijs bij de Tegeltjesbrug -het monument voor de Elfstedentocht, even buiten Leeuwarden- 3,5 centimeter gegroeid. "Dit is het laatste stukje, tussen Oudkerk en de Bonkevaart. We zien nu, met deze lichte tot matige vorst, dat-ie gaat dichtvriezen. Dan is de kans groter dat je de dikte van 15 centimeter bereikt, die je nodig hebt voor een Elfstedentocht. Maar het moet wel lukken in het samenspel met het weer, het waterschap en de ijsbond". Waarmee hij maar wil aangeven dat er veel voor nodig is, voordat de 'tocht-der-tochten' weer een keer verreden kan worden. Dat zit er deze winter niet meer in, er wordt dooi en regen verwacht. Het waterschap vindt dat dit keer niet erg, want nu kan het tweede deel van de proef plaatsvinden: hoe kan het overtollige water het beste worden afgevoerd, zonder dat het ijs kapot gaat?