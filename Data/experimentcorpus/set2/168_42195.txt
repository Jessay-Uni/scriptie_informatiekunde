Acteur Bob Hoskins met pensioen

De Britse filmacteur Bob Hoskins (69) heeft zijn carrière beëindigd. Bij hem is de ziekte van Parkinson vastgesteld. In een verklaring bedankt Hoskins zijn fans en collega's. Hij zegt dat hij een fantastische carrière heeft gehad. Hij wil nu vooral tijd met zijn familie doorbrengen. "Bob zou het op prijs stellen als zijn privacy wordt gerespecteerd", zei zijn woordvoerder erbij. Bob Hoskins speelde zowel gangsters als komische types. Voor zijn rol van gevallen crimineel in het misdaaddrama Mona Lisa kreeg hij een Bafta en een Golden Globe en werd hij genomineerd voor een Oscar. Ook speelde hij de detective Eddie Valiant in de animatiefilm Who Framed Roger Rabbit? Dit jaar was de Brit nog te zien als een van de zeven dwergen in Snow White and the Huntsman.