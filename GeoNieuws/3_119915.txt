Verwarde man Echt niet gevonden na urenlange ontruiming

In Echt zijn de hulpdiensten urenlang bezig geweest na een melding dat een verwarde man zichzelf iets aan wilde doen. De omgeving werd uit voorzorg ontruimd. De Limburgse politie viel uiteindelijk de woning binnen, maar vond niemand. Rond 17.00 uur kregen de hulpdiensten een melding dat iemand een eind aan zijn leven wilde maken. De man had dat tegen een bekende gezegd, die de politie alarmeerde. Hoe de man een eind zijn leven wilde maken, is onduidelijk. "Hij zou daarbij alle middelen hebben willen gebruiken", zegt een politiewoordvoerder. De politie besloot het zekere voor het onzekere te nemen en ontruimde een aantal woningen. Ook het pleintje voor de deur werd afgezet. Onderhandelaars van de politie probeerden met hem in contact te komen, maar dat lukte niet. De politie besloot daarop een inval te doen in de woning. Het is onduidelijk hoe en wanneer de man de woning heeft verlaten. "We weten dat de persoon in de woning is geweest en onderzoeken nu waar hij is. We roepen iedereen die iets weet op dit bij de politie te melden", zegt de woordvoerder. De geeÌˆvacueerde bewoners konden rond 23.30 uur weer terugkeren naar hun woning. 