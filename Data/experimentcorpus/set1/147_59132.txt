Carla Bruni duurder dan opvolgster

Carla Bruni, de vrouw van oud-president Sarkozy van Frankrijk, kostte de staat maandelijks ruim drie keer zoveel als de huidige presidentspartner. Dat blijkt uit een schriftelijke reactie van premier Ayrault op de vraag van een parlementslid. Bruni kreeg als Franse 'first lady' ondersteuning van acht medewerkers. Dat kostte de belastingbetaler elke maand netto 36.448 euro. Valérie Trierweiler, de vriendin van president François Hollande, heeft vijf medewerkers die in totaal 19.742 euro per maand kosten. De Franse staat betaalde ook een website voor Carla Bruni. Het beheer door twee externe dienstverleners kostte maandelijks 25.714 euro. Daarmee kwamen de kosten voor Bruni maandelijks op 62.162 euro. Parlementslid Guillaume Larrivé van de conservatieve partij UMP wilde weten hoeveel Trierweiler de staat kost, omdat ze een eigen pagina heeft op de website van het Elysée. Larrivé had berekend dat Trierweiler in de presidentsperiode vijf jaar ruim een miljoen euro kost.