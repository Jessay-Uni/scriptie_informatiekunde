Tien lichtgewonden bij ongeluk A73

In Limburg zijn bij een kettingbotsing op de A73 bij Horst tien mensen lichtgewond geraakt. Aan het eind van de middag botste een auto achterop een file. In totaal raakten zeven auto's betrokken, waaronder een busje met mensen in een rolstoel. Vijf mensen zijn naar het ziekenhuis gebracht, de andere lichtgewonden konden op de plek van het ongeluk worden behandeld. De automobilist die de kettingbotsing veroorzaakte, had de file op de A73 niet gezien. De weg was bijna twee uur afgesloten om de ravage op te ruimen.