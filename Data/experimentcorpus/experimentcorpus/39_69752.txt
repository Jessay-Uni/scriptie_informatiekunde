Jager mist eland, raakt toiletganger

Een Noorse jager heeft per ongeluk een man neergeschoten die op het toilet zat. Hij mikte op een eland, maar de kogel vloog langs het dier door de houten muur van een toiletgebouw. Een wc-bezoeker, een man van in de 70, kreeg de kogel in zijn maag. Hij is met een helikopter naar een ziekenhuis gebracht. De verwondingen van het slachtoffer zijn niet levensbedreigend. De eland kwam met de schrik vrij. 