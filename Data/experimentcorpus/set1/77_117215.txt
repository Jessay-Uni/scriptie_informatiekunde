Dode door brand Vriescheloo

Bij een brand in het Groningse Vriescheloo is iemand om het leven gekomen. De brand brak uit in een dubbele garage bij een huis, dat daardoor vol rook kwam te staan. Een van de bewoners kwam om, een andere kon levend uit het huis worden gehaald en is naar het ziekenhuis gebracht. De brandweer moest zich tijdens het blussen terugtrekken, omdat er explosiegevaar was. Toen de brandweer het huis uiteindelijk weer binnenging, werd het overleden slachtoffer gevonden. 