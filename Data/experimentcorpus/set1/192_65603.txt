140.000 mensen zien vuurwerk

Het eerste weekend van het Internationaal Vuurwerkfestival in Schevingen heeft 140.000 bezoekers getrokken, 60.000 op vrijdagavond en gisteravond 80.000. Tijdens het festival zijn er vuurwerkshows uit verschillende landen, die vanaf het strand en de boulevard te zien zijn. BelgieÌˆ en Duitsland openden het jaarlijkse festival, Oostenrijk en China namen de tweede avond voor hun rekening. Nieuw dit jaar is dat het publiek mee kan stemmen met de vakjury. Toeschouwers kunnen met een sms'je stemmen op hun favoriete land. De opbrengst van de sms'jes komt ten goede aan het ZZF, het Zeldzame Ziekten Fonds. De vakjury let onder meer op afwisseling in kleur en vorm van het vuurwerk, originaliteit en volgorde van afsteken. Volgende week is nog vuurwerk te zien uit Spanje en Zuid-Korea op vrijdag en uit Japan en Nederland op de afsluitende zaterdag.