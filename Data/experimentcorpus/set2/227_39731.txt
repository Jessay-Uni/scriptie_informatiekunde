Fietsers in Duitsland omgekomen

Twee Nederlandse fietsers zijn in Duitsland omgekomen toen ze werden aangereden door een automobiliste. De slachtoffers zijn twee oudere broers die met hun echtgenotes een fietstochtje langs de Moezel maakten. In de buurt van het stadje Cochem werden ze aangereden. Volgens Duitse media gebeurde dat door een 64-jarige vrouw, die achter het stuur onwel was geworden. De twee echtgenotes bleven ongedeerd. Ze zagen het ongeluk voor zich gebeuren.