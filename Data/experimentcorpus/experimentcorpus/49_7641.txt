UMCG ent coassistenten in tegen de bof

Het Universitair Medisch Centrum in Groningen roept de coassistenten van het ziekenhuis op zich te laten vaccineren tegen de bof. Volgens het ziekenhuis wordt de voorzorgsmaatregel genomen om de patienten te beschermen. "Academische ziekenhuizen zijn bang dat een coassistent die de bof heeft de infectie op een kinderafdeling binnenbrengt," zegt Roel Coutinho van het RIVM. "Dan kunnen er complicaties optreden. Er liggen daar kinderen met allerlei afwijkingen, dus daar wil je niet dat ze de bof krijgen." De bof kwam jaren niet meer voor in Nederland, maar de afgelopen maanden is bij zo'n driehonderd studenten de ziekte vastgesteld. "Maar dat zijn er nog veel meer, omdat niet alle infecties geregistreerd worden", zegt Coutinho. Sinds 1987 worden kinderen ingeeÌˆnt tegen de bof. Dat gebeurt in het kader van het rijksvaccinatieprogramma (pdf) op 1- en 9-jarige leeftijd. Volgens het RIVM zijn de huidige studenten de eerste generatie die tijdens hun jeugd zijn gevaccineerd. "De groep studenten van nu heeft de afweer te danken aan dat vaccin. Bij sommige groepen is dat niet voldoende om een infectie te voorkomen", zegt Coutinho. Blijkbaar is hun afweer op latere leeftijd toch niet meer afdoende. Studenten zijn extra vatbaar voor een infectieziekte als de bof omdat ze vaak met meerdere mensen bij elkaar zitten. 