Politiemedewerker beveiligingsdienst op non-actief na lekken

Een politiemedewerker van de Dienst Bewaken en Beveiligen (DBB) wordt verdacht van schending van het ambtsgeheim. Dat meldt de Nationale Politie. De man heeft volgens de politie in de priveÌsfeer vertrouwelijke politie-informatie gedeeld. Hij is aangehouden en uit zijn functie gezet. Wat de medewerker precies heeft gedaan is niet bekendgemaakt. Het Bureau Veiligheid, Integriteit en Klachten en de recherche doen onderzoek in de zaak. De Dienst Bewaken en Beveiligen (voorheen Dienst Koninklijke en Diplomatieke Beveiliging) is een speciale dienst binnen de Landelijke Eenheid van de Nationale Politie. De DBB is onder meer belast met de bescherming van leden van het Koninklijk Huis, bedreigde politici en diplomaten.