Zware aardbeving in Chili

Chili is zondagavond getroffen door een zware aardbeving. Het epicentrum lag zo'n 200 kilometer ten zuiden van de hoofdstad Santiago. De beving had een kracht van 7,2 op de schaal van Richter. Of er veel schade is aangericht, is nog niet duidelijk. Het lijkt erop dat er geen slachtoffers zijn gevallen. Een aantal gebieden langs de kust werd uit voorzorg ontruimd vanwege mogelijke overstromingen. Later werd die waarschuwing weer ingetrokken. De autoriteiten hadden geen tsunamiwaarschuwing gegeven. Twee jaar geleden werd Chili getroffen door een zware aardbeving en een tsunami. Daarbij kwamen zeker 500 mensen om het leven.