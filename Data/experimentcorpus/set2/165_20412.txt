Nederlands EHEC-type nog onbekend

De variant van de EHEC-bacterie die begin deze maand bij twee telers van kiemgroenten in Nederland is gevonden, is een tot nu toe onbekend type. Het RIVM kon de bacterie niet typeren. Daardoor is niet vast te stellen hoe ziekmakend deze EHEC-variant is. Mensen kunnen van alle EHEC-bacterieÌˆn ziek worden, maar sommige varianten zorgen vaker voor ernstige niercomplicaties. Die complicaties kunnen de dood tot gevolg hebben. Het RIVM stuurt de in ons land gevonden EHEC-bacterie naar een internationaal laboratorium. De analyse zal enkele weken in beslag nemen.