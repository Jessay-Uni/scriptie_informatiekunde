Bomaanslag in oosten Syrië

Bij een bomaanslag in Syrië zijn zeker negen mensen omgekomen, 100 mensen raakten gewond. De explosie was op de parkeerplaats van een militair complex in het oosten van Syrië. De Syrische overheid zegt dat het om een bomauto ging met 500 kilo explosieven. Waarnemers van de Verenigde Naties hebben de plek van de aanslag inmiddels onderzocht. De ravage is enorm, zegt de Syrische staatstelevisie. Die liet beelden zien van beschadigde gebouwen, kapotte auto's en gekantelde vrachtwagens.