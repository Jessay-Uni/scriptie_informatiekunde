Koningin bij herdenking in Alphen

De koningin en prins Willem-Alexander zijn 20 april bij de herdenkingsdienst in Alphen aan den Rijn. De bijeenkomst wordt waarschijnlijk gehouden in het Theater Castellum in Alphen. Over het programma is nog niets bekend. Vandaag is het eerste slachtoffer van de schietpartij begraven, de 42-jarige Syriër. Burgemeester Eenhoorn was erbij en vertelde aan het graf over het leven van de man, die in Syrië een aanslag overleefde en naar Nederland vluchtte. Van de twaalf gewonden zijn er vandaag weer twee ontslagen uit het ziekenhuis. Er liggen nu nog zes slachtoffers in het ziekenhuis.