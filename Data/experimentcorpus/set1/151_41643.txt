Drugs verstopt op kerkhof Mexico

Militairen hebben op een kerkhof in een Mexicaans dorpje ruim twee ton aan marihuana gevonden. De drugs lagen verborgen in verschillende graven. Dat heeft het Mexicaanse ministerie van Defensie gezegd. De marihuana was verpakt in 241 pakketjes. Het dorpje ligt in een van de gewelddadigste gebieden van Mexico. Verschillende drugsbende vechten er om de controle over de smokkelroutes naar de Verenigde Staten.