Queen krijgt vierde achterkleinkind

Naast prins William verwacht nog een kleinkind van de Britse koningin Elizabeth een baby. Zara Phillips maakte bekend dat ze in verwachting is. Ze is volgend jaar uitgerekend. De moeder van Phillips is prinses Anne, de enige dochter van Elizabeth. Ze is veertiende in de lijn van troonopvolging. Zara Phillips trouwde in 2011 met de oud-rugbyspeler Mike Tindall. Het is het eerste kind voor Phillips (32). Haar kindje wordt het vierde achterkleinkind van koningin Elizabeth en het derde kleinkind van Anne. De baby van William en Kate kan elk moment geboren worden. 