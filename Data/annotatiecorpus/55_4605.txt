Drugs verstopt in bodywarmers

Op Schiphol is een 26-jarige man opgepakt die twee kilo cocaïne had verstopt in vijf bodywarmers. Dat heeft de douane bekendgemaakt. De Nederlander was met het vliegtuig aangekomen vanuit Peru. Bij de controle van zijn bagage viel het de medewerkers op dat hij vijf bodywarmers bij zich had. Deze voelden stuk voor stuk ook niet soepel aan. De cocaïne was verstopt in de voering van de kledingstukken. De man is aangehouden door het Schipholteam.