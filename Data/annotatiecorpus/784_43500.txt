E-taxi's kunnen batterij wisselen

Op Schiphol kunnen taxichauffeurs met een elektrische auto vanaf vandaag bij een batterijwisselstation terecht. De lege accu van een elektrische taxi kan daar in een paar minuten worden omgeruild voor een volle. Het is de eerste plek in Nederland waar elektrische rijders hun accu snel kunnen laten verwisselen. Daardoor hoeven ze geen 8 uur lang te wachten tot de batterij van hun auto is opgeladen. Het batterijwisselstation is voorlopig alleen beschikbaar voor taxichauffeurs die in een elektrische auto van Renault rijden. Drie taxibedrijven hebben samen tien van dat soort wagens rondrijden. Er zijn ook al batterijwisselstations in IsraeÌˆl en Denemarken. Er zijn plannen voor de aanleg van een tweede station in Nederland. Dat komt waarschijnlijk in Amsterdam.