Nieuwe polio-campagne West-Afrika

De VN en het Rode Kruis hebben een nieuwe campagne gelanceerd om polio in West- en Centraal-Afrika uit te roeien. Zo'n 400.000 medici en vrijwilligers gaan in negentien landen van deur tot deur om kinderen onder de vijf jaar te vaccineren. In Afrika is al eerder geprobeerd het polio-virus te verdrijven, maar dat leverde onvoldoende resultaat op omdat er te weinig kinderen werden ingeeÌˆnt. In landen als Nigeria was tegenwerking van religieuze leiders. Die zeiden bijvoorbeeld dat de vaccinaties bedoeld waren om vrouwen onvruchtbaar te maken, of met hiv te besmetten. Maar nu zouden religieuze groepen wel meewerken.